pomoćnica sveže sjajnu nit za svoj remen, na brzinu se nakloni i namigne te odjuri.

Allegra je čekala, budno motreći vrh stuba gdje se Prva pomoćnica trebala pojaviti. Kralj nastavi svoje-- čekaj, ne. Ne! Pjevanje je stalo. Kralj se okrenuo i počeo hodati uz stube! Allegra je htjela viknuti, učiniti bilo što da spriječi Prvu pomoćnicu da utrči ravno u opasnost. Kralj je bio gotovo na vrhu stuba kad je Prva pomoćnica uletjela kroz prolaz. Zaustavila se kočeći stopalima, a zatim se okrenula i počela trčati dok je kralj jurio za njom zastrašujućom brzinom.

Iz nekog vlažnog prolaza koji je bio puno predaleko, Allegra je čula vrisak Prve pomoćnice. Nit u Allegrinoj ruci se zategnula, a zatim zatresla. Mlitavo je pala na kameni pod. Allegra je potrčala, prateći nit i došla do njenog kraja: neraskidivi konac je mlohavo visio, njegov rasporeni kraj joj je bio u ruci. Bacila ga je na tlo i trčala, trčala, trčala.