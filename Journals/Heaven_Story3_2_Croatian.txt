Velika kotlina prijestolja mrtvog kraja nalazila se ispod. Kraljev kostur, ogrnut istrunulim haljama, bio je pogrbljen nad plavom kuglom na vrhu njegova kraljevskog žezla. Dok je pjevao, uplakane duše ulazile su jedna po jedna kroz pukotine u zidovima špilje i bivale povučene u kuglu, od čega je kugla svijetlila sve jače i jače. Iza kralja, dugačko stubište uklesano u stijenu vodilo je u dvoranu kroz prolaz na vrhu.

Allegra je rekla, "Imamo brojčanu prednost. Ja ću mu privući pozornost, a onda ti--" Ali Prva pomoćnica ju prekine "Ne, ja sam manja i brža, a ti se znaš nositi s ovakvim mističnim silama. Otrčat ću na drugu stranu, privući kraljevu pozornost i povesti ga u potjeru," podigla je svilenu nit, "sve praćeno ovim neraskidivim koncem, naravno." Allegra je rekla, "To je dobar plan, ali... možda bismo se trebale držati zajedno." Prva pomoćnica odmahne glavom. "Znaš da nam je ovo najbolja šansa. Ne boj se za mene." Primile su se za ruke i razmijenile tri čvrsta stiska, sve dok im se dlanovi nisu ugrijali. Prva