Allegra i njezina izviđačka skupina oprezno provire kroz guštik šuštavog lišća sa svog skrovišta visoko u krošnjama šume. Svega par metara dalje, Sunce je blještalo s ledenih zidova ledenjačke kotline u kojoj je šuma rasla. Bio je to uistinu čudan prizor, takvo bujno zelenilo naspram mrzlih ledenih tvorevina.

Allegra je bez oklijevanja krenula naprijed, skačući kroz visoke grane. Prvog pomoćnika zarobilo je amazonsko pleme Zelenog ledenjaka. Život mu je visio o koncu. "Moramo požuriti!" Skupina je slijedila kapetanicu, krećući se tiho poput povjetarca kroz zelenilo.

Allegra je doskočila na čistinu i povikala, "Stani!!" Vidjela je kraljicu Amazonku na svom prijestolju kako poseže za polugom koja bi ispustila njezinog Prvog pomoćnika u kotao ispod. Povikala je, "Ne!!!" i zamahnula sabljom na Amazonkinu ispruženu ruku, ali bilo je prekasno. Prvi pomoćnik je vrištao padajući prema vodi, zatim je pljusnuo dolje i sve je sablasno utihnulo. Allegra je promatrala, smrznuta od straha i kajanja. Zakasnila je.